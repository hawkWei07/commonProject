{
	"code":"000000",
	"message":"SUCCESS",
	"data":{
		"poetries":[
			{
				"title":"《望庐山瀑布》",
				"type":1,
				"time":"唐",
				"author":"李白",
				"content":"日照香炉生紫烟，遥看瀑布挂前川。\n飞流直下三千尺，疑是银河落九天。"
			},
			{
				"title":"《早发白帝城》",
				"type":1,
				"time":"唐",
				"author":"李白",
				"content":"朝辞白帝彩云间，千里江陵一日还。\n两岸猿声啼不住，轻舟已过万重山。"
			},
			{
				"title":"《赠汪伦》",
				"type":1,
				"time":"唐",
				"author":"李白",
				"content":"李白乘舟将欲行，忽闻岸上踏歌声。\n桃花潭水深千尺，不及汪伦送我情。"
			},
			{
				"title":"《送孟浩然之广陵》",
				"type":1,
				"time":"唐",
				"author":"李白",
				"content":"故人西辞黄鹤楼，烟花三月下扬州。\n孤帆远影碧空尽，唯见长江天际流。"
			},
			{
				"title":"《无题》",
				"type":1,
				"time":"唐",
				"author":"李商隐",
				"content":"相见时难别亦难，东风无力百花残。\n春蚕到死丝方尽，蜡炬成灰泪始干。\n晓镜但愁云鬓改，夜吟应觉月光寒。\n蓬山此去无多路，青鸟殷勤为探看。"
			},
			{
				"title":"《夜雨寄北》",
				"type":1,
				"time":"唐",
				"author":"李商隐",
				"content":"君问归期未有期，巴山夜雨涨秋池。\n何当共剪西窗烛，却话巴山夜雨时。"
			},
			{
				"title":"《锦瑟》",
				"type":1,
				"time":"唐",
				"author":"李商隐",
				"content":"锦瑟无端五十弦，一弦一柱思华年。\n庄生晓梦迷蝴蝶，望帝春心托杜鹃。\n沧海月明珠有泪，蓝田日暖玉生烟。\n此情可待成追忆，只是当时已惘然。"
			},
			{
				"title":"《江南春》",
				"type":1,
				"time":"唐",
				"author":"杜牧",
				"content":"千里莺啼绿映红，水村山郭酒旗风。\n南朝四百八十寺，多少楼台烟雨中。"
			},
			{
				"title":"《春夜喜雨》",
				"type":1,
				"time":"唐",
				"author":"杜甫",
				"content":"好雨知时节，当春乃发生。\n随风潜入夜，润物细无声。\n野径云俱黑，江船火独明。\n晓看红湿处，花重锦官城。"
			},
			{
				"title":"《春望》",
				"type":1,
				"time":"唐",
				"author":"杜甫",
				"content":"国破山河在，城春草木深。\n感时花溅泪，恨别鸟惊心。\n烽火连三月，家书抵万金。\n白头搔更短，浑欲不胜簪。"
			},
			{
				"title":"《兵车行》",
				"type":1,
				"time":"唐",
				"author":"杜甫",
				"content":"车辚辚，马萧萧，行人弓箭各在腰。\n耶娘妻子走相送，尘埃不见咸阳桥。\n牵衣顿足阑道哭，哭声直上干云霄。\n道傍过者问行人，行人但云点行频。\n或从十五北防河，便至四十西营田。\n去时里正与裹头，归来头白还戍边。\n边亭流血成海水，武皇开边意未已。\n君不闻汉家山东二百州，千村万落生荆杞。\n纵有健妇把锄犁，禾生陇亩无东西。\n况复秦兵耐苦战，被驱不异犬与鸡。\n长者虽有问，役夫敢申恨。\n且如今年冬，未休关西卒。\n县官急索租，租税从何出。\n信知生男恶，反是生女好。\n生女犹是嫁比邻，生男埋没随百草。\n君不见青海头，古来白骨无人收。\n新鬼烦冤旧鬼哭，天阴雨湿声啾啾。"
			},
			{
				"title":"《渔家傲·塞下秋来风景异》",
				"type":2,
				"time":"宋",
				"author":"范仲淹",
				"content":"塞下秋来风景异，衡阳雁去无留意。四面边声连角起。千嶂里，长烟落日孤城闭。\n浊酒一杯家万里，燕然未勒归无计，羌管悠悠霜满地。人不寐，将军白发征夫泪。"
			},
			{
				"title":"《醉花阴·薄雾浓云愁永昼》",
				"type":2,
				"time":"宋",
				"author":"李清照",
				"content":"薄雾浓云愁永昼，瑞脑消金兽。佳节又重阳，玉枕纱厨，半夜凉初透。\n东篱把酒黄昏后，有暗香盈袖。莫道不消魂。帘卷西风，人比黄花瘦。"
			},
			{
				"title":"《声声慢·寻寻觅觅》",
				"type":2,
				"time":"宋",
				"author":"李清照",
				"content":"寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急？雁过也，正伤心，却是旧时相识。\n满地黄花堆积。憔悴损，如今有谁堪摘？守着窗儿，独自怎生得黑？梧桐更兼细雨，到黄昏、点点滴滴。这次第，怎一个愁字了得！（守着窗儿 一作：守著窗儿）"
			},
			{
				"title":"《念奴娇 赤壁怀古》",
				"type":2,
				"time":"宋",
				"author":"苏轼",
				"content":"大江东去，浪淘尽，千古风流人物。\n故垒西边，人道是，三国周郎赤壁。\n乱石穿空，惊涛拍岸，卷起千堆雪。\n江山如画，一时多少豪杰。\n遥想公瑾当年，小乔初嫁了，雄姿英发。\n羽扇纶巾，谈笑间，樯橹灰飞烟灭。(樯橹 一作：强掳)\n故国神游，多情应笑我，早生华发。\n人生如梦，一尊还酹江月。(人生 一作：人间；尊 通：樽)"
			},
			{
				"title":"《雨霖铃·寒蝉凄切》",
				"type":2,
				"time":"宋",
				"author":"柳永",
				"content":"寒蝉凄切，对长亭晚，骤雨初歇。都门帐饮无绪，留恋处，兰舟催发。执手相看泪眼，竟无语凝噎。念去去，千里烟波，暮霭沉沉楚天阔。\n多情自古伤离别，更那堪冷落清秋节！今宵酒醒何处？杨柳岸，晓风残月。此去经年，应是良辰好景虚设。便纵有千种风情，更与何人说？(好景 一作：美景)"
			},
			{
				"title":"《浣溪沙》",
				"type":2,
				"time":"宋",
				"author":"秦观",
				"content":"漠漠轻寒上小楼，晓阴无赖似穷秋，淡烟滚滚画屏幽。\n自在飞花轻似梦，无边丝雨细如愁，宝帘闲挂小银钩。"
			},
			{
				"title":"《永遇乐·落日熔金》",
				"type":2,
				"time":"宋",
				"author":"李清照",
				"content":"落日熔金，暮云合璧，人在何处。染柳烟浓，吹梅笛怨，春意知几许。元宵佳节，融和天气，次第岂无风雨。来相召、香车宝马，谢他酒朋诗侣。(熔金 一作：镕金)\n中州盛日，闺门多暇，记得偏重三五。铺翠冠儿，捻金雪柳，簇带争济楚。如今憔悴，风鬟霜鬓，怕见夜间出去。不如向、帘儿底下，听人笑语。"
			},
			{
				"title":"《临江仙 夜登小阁，忆洛中旧游》",
				"type":2,
				"time":"宋",
				"author":"陈与义",
				"content":"忆昔午桥桥上饮，坐中多是豪英。长沟流月去无声。杏花疏影里，吹笛到天明。\n 二十余年如一梦，此身虽在堪惊。闲登小阁看新晴。古今多少事，渔唱起三更。"
			},
			{
				"title":"《正宫·鹦鹉曲》",
				"type":3,
				"time":"元",
				"author":"白贲",
				"content":"侬家鹦鹉洲边住，是个不识字渔父。\n浪花中一叶扁舟，睡煞江南烟雨。\n觉来时满眼青山暮，抖擞绿蓑归去。\n算从前错怨天公，甚也有安排我处。"
			},
			{
				"title":"《双调·沉醉东风·渔父》",
				"type":3,
				"time":"元",
				"author":"白朴",
				"content":"黄芦岸白苹渡口，绿柳堤红蓼滩头。虽无刎颈交，却有忘机友，点秋江白鹭沙鸥。傲杀人间万户侯，不识字烟波钓叟。"
			},
			{
				"title":"《越调·天净沙 》",
				"type":3,
				"time":"元",
				"author":"白朴",
				"content":"越调·天净沙·春\n春山暖日和风，阑干楼阁帘栊，扬柳秋千院中。啼莺舞燕，小桥流水飞红。\n越调·天净沙·秋 \n孤村落日残霞，轻烟老树寒鸦，一点飞鸿影下，青山绿水，白草红叶黄花。"
			},
			{
				"title":"《正宫·叨叨令》",
				"type":3,
				"time":"元",
				"author":"邓玉宾",
				"content":"一个空皮囊包裹着千重气；一个干骷髅顶戴着十分罪。为儿女使尽些拖刀计，为家私费尽些担山力。你省的也么哥，你省的也么哥，这一个长道理何人会？"
			},
			{
				"title":"《双调·蟾宫曲》",
				"type":3,
				"time":"元",
				"author":"庚天锡",
				"content":"环滁秀列诸峰。山有名泉，泻出其中，泉上危亭，僧仙好事，缔构成功。四景朝暮不同，宴酣之乐无穷，酒饮千锺。能醉能文，太守欧翁。\n滕王高阁江干。佩玉鸣鸾，歌舞瓓珊。画栋朱帘，朝云暮雨，南浦西山。物换星移几番？阁中帝子应笑，独倚危栏。槛外长江，东注无还。"
			},
			{
				"title":"《双调·沉醉东风》",
				"type":3,
				"time":"元",
				"author":"关汉卿",
				"content":"咫尺的天南地北，霎时间月缺花飞。\n手执着饯行杯，眼阁着别离泪。\n刚道得声“保重将息”，痛煞煞教人舍不得。\n“好去者。望前程万里！”"
			},
			{
				"title":"《南吕·四块玉·风情》",
				"type":3,
				"time":"元",
				"author":"兰楚芳",
				"content":"我事事村，他般般丑。丑则丑村则村意相投。则为他丑心儿真，博得我村情儿厚。似这般丑眷属，村配偶，只除天上有。"
			}
		]
	}
}