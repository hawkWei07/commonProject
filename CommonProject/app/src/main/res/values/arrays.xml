<?xml version="1.0" encoding="utf-8"?>
<resources>
    <string-array name="recycler_view_demo_content">
        <item>长恨歌</item>
        <item>（唐）白居易</item>
        <item>汉皇重色思倾国，御宇多年求不得。</item>
        <item>杨家有女初长成，养在深闺人未识。</item>
        <item>天生丽质难自弃，一朝选在君王侧。</item>
        <item>回眸一笑百媚生，六宫粉黛无颜色。</item>
        <item>春寒赐浴华清池，温泉水滑洗凝脂。</item>
        <item>侍儿扶起娇无力，始是新承恩泽时。</item>
        <item>云鬓花颜金步摇，芙蓉帐暖度春宵。</item>
        <item>春宵苦短日高起，从此君王不早朝。</item>
        <item>承欢侍宴无闲暇，春从春游夜专夜。</item>
        <item>后宫佳丽三千人，三千宠爱在一身。</item>
        <item>金屋妆成娇侍夜，玉楼宴罢醉和春。</item>
        <item>姊妹弟兄皆列土，可怜光彩生门户。</item>
        <item>遂令天下父母心，不重生男重生女。</item>
        <item>骊宫高处入青云，仙乐风飘处处闻。</item>
        <item>缓歌慢舞凝丝竹，尽日君王看不足。</item>
        <item>渔阳鼙鼓动地来，惊破霓裳羽衣曲。</item>
        <item>九重城阙烟尘生，千乘万骑西南行。</item>
        <item>翠华摇摇行复止，西出都门百余里。</item>
        <item>六军不发无奈何，宛转蛾眉马前死。</item>
        <item>花钿委地无人收，翠翘金雀玉搔头。</item>
        <item>君王掩面救不得，回看血泪相和流。</item>
        <item>黄埃散漫风萧索，云栈萦纡登剑阁。</item>
        <item>峨嵋山下少人行，旌旗无光日色薄。</item>
        <item>蜀江水碧蜀山青，圣主朝朝暮暮情。</item>
        <item>行宫见月伤心色，夜雨闻铃肠断声。</item>
        <item>天旋地转回龙驭，到此踌躇不能去。</item>
        <item>马嵬坡下泥土中，不见玉颜空死处。</item>
        <item>君臣相顾尽沾衣，东望都门信马归。</item>
        <item>归来池苑皆依旧，太液芙蓉未央柳。</item>
        <item>芙蓉如面柳如眉，对此如何不泪垂？</item>
        <item>春风桃李花开日，秋雨梧桐叶落时。</item>
        <item>西宫南内多秋草，落叶满阶红不扫。</item>
        <item>梨园弟子白发新，椒房阿监青娥老。</item>
        <item>夕殿萤飞思悄然，孤灯挑尽未成眠。</item>
        <item>迟迟钟鼓初长夜，耿耿星河欲曙天。</item>
        <item>鸳鸯瓦冷霜华重，翡翠衾寒谁与共？</item>
        <item>悠悠生死别经年，魂魄不曾来入梦。</item>
        <item>临邛道士鸿都客，能以精诚致魂魄。</item>
        <item>为感君王辗转思，遂教方士 殷勤觅。</item>
        <item>排空驭气奔如电，升天入地求之遍。</item>
        <item>上穷碧落下黄泉，两处茫茫皆不见。</item>
        <item>忽闻海上有仙山，山在虚无缥缈间。</item>
        <item>楼阁玲珑五云起，其中绰约多仙子。</item>
        <item>中有一人字太真，雪肤花貌参差是。</item>
        <item>金阙西厢叩玉扃，转教小玉报双成。</item>
        <item>闻道汉家天子使，九华帐里梦魂惊。</item>
        <item>揽衣推枕起徘徊，珠箔银屏迤逦开。</item>
        <item>云鬓半偏新睡觉，花冠不整下堂来。</item>
        <item>风吹仙袂飘飖举，犹似霓裳羽衣舞。</item>
        <item>玉容寂寞泪阑干，梨花一枝春带雨。</item>
        <item>含情凝睇谢君王，一别音容两渺茫。</item>
        <item>昭阳殿里恩爱绝，蓬莱宫中日月长。</item>
        <item>回头下望人寰处，不见长安见尘雾。</item>
        <item>惟将旧物表深情，钿合金钗寄将去。</item>
        <item>钗留一股合一扇，钗擘黄金合分钿。</item>
        <item>但教心似金钿坚，天上人间会相见。</item>
        <item>临别殷勤重寄词，词中有誓两心知。</item>
        <item>七月七日长生殿，夜半无人私语时。</item>
        <item>在天愿作比翼鸟，在地愿为连理枝。</item>
        <item>天长地久有时尽，此恨绵绵无绝期。</item>
    </string-array>
</resources>